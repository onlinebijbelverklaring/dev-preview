## EEN VERKLARING MET PRACTISCHE OPMERKINGEN VAN DE TWEEDE BRIEF VAN DE APOSTEL PAULUS AAN TIMOTHEÜS

De apostel Paulus schreef de tweede brief aan Timotheüs te Rome, waar hij toen gevangen en in levensgevaar was; zoals blijkt uit zijn woorden: Want ik word nu als een drankoffer geofferd en de tijd mijner ontbinding is aanstaande, 4:6. Het schijnt dat, naar zijn overtuiging, de tijd van zijn verlaten van deze wereld aanstaande was, voornamelijk om de woede en kwaadaardigheid van zijn vijanden, en dat hij voor keizer Nero gebracht was, hetgeen hij noemt: zijn eerste verantwoording, waarin niemand bij hem geweest was, maar zij hem allen en verlaten, 4:16. En algemeen wordt aangenomen, dat dit de laatste brief was, die hij schreef. 
Het is onbekend waar Timotheüs zich toen bevond. Het doel van deze brief is min of meer verschillend van dat van de vorige; niet zoozeer met betrekking tot zijn dienst als Evangelist, als tot zijn persoonlijk gedrag.
