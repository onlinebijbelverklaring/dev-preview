## EEN VERKLARING MET PRAKTISCHE OPMERKINGEN VAN HET TWEEDE BOEK VAN SAMUËL

Dit boek behelst de geschiedenis der regering van koning David. In het vorige boek hadden wij zijn verordinering tot het koninkrijk en zijn worstelingen met Saul, die eindigden met de dood van zijn vervolgen Dit boek begint met zijn troonsbestijging, en is geheel gewijd aan de zaken der regering gedurende de veertig jaren van zijn bestuur en wordt daarom door de LXX Het tweede Boek der Koningen genoemd. Het geeft een bericht van Davids overwinningen en van zijn rampen. 

I. Zijn overwinningen over het huis van Saul, Hoofdstuk 1-4; over de Jebusieten en de Filistijnen, Hoofdstuk 5. Het opbrengen der ark, Hoofdstuk 6, 7; zijn overwinningen over de naburige volken, die hem tegenstonden, Hoofdstuk 8-10. En zover komt de geschiedenis overeen met hetgeen wij van David en zijn karakter konden verwachten, en van de keus, die van hem gedaan werd. Maar zijn wolk heeft een donkere zijde.  
II. Wij hebben zijn rampen; de oorzaak er van: zijn zonde in de zaak van Uria, Hoofdstuk 11, 12. De moeilijkheden, ontstaan uit de zonde van Amnon, Hoofdstuk 13; de rebellie van Absalom, Hoofdstuk 14-19; en van Seba, Hoofdstuk 20; en de plaag over Israël wegens zijn telling van het volk, Hoofdstuk 24; behalve de hongersnood wegens de Gibeonieten, Hoofdstuk 21. Zijn lied hebben wij in Hoofdstuk 22, en zijn woorden en helden in Hoofdstuk 23. Vele dingen in deze geschiedenis zijn zeer leerrijk; maar wat de held aangaat, die er het onderwerp van is, wèl is hij in vele opzichten zeer groot en zeer goed, en blijkt hij de gunstgenoot des hemels; toch moeten wij erkennen, dat zijn eer glansrijker uitkomt in zijn Psalmen dan in zijn annalen.
