## EEN VERKLARING MET PRAKTISCHE OPMERKINGEN, VAN DE TWEEDE BRIEF VAN de APOSTEL JOHANNES.

Hier hebben wij een canonieke brief, gericht voornamelijk niet alleen aan een enkel persoon, maar aan een van de zwakkere sekse. En waarom niet aan een lid van die sekse? In de verlossing, voorrechten en waardigheid der Evangelies is geen man of vrouw, maar beiden zijn in Christus Jezus. Onze Heere zelf had er Zijn rusttijd voor over, om een gesprek te voeren met de Samaritaanse vrouw, ten einde haar het water des levens aan te bieden; en toen aan het kruis het ogenblik van Zijn dood naderde, beval Hij met stervende lippen Zijn gezegende moeder in de zorg van Zijn geliefden discipel aan; en gaf daardoor de les aan zijn discipelen om in de toekomst de vrouwelijke discipelen te eren. Het was een lid van dezelfde sekse, die onze Heere uitverkoor om met Zijn eerste verschijning na zijn opstanding verwaardigd te worden en om door haar de boodschap van Zijn verrijzenis te zenden aan dezen en aan de andere apostelen. Later zien wij een ijverige Priscilla zo goed haar Christelijke loopbaan lopen, en vooral in veel moeilijke omstandigheden de apostel Paulus dienen, dat zij niet alleen meermalen voor haar echtgenoot genoemd wordt, maar dat niet slechts de apostel zelf, doch ook al de gemeenten uit de heiligen gaarne haar zowel als hem dankbaar erkentelijk waren. Het is dus niet te verwonderen, dat een helding in de Christelijke godsdienst, vereerd door de Goddelijke voorzienigheid en onderscheiden door Goddelijke genade, ook verwaardigd zou worden een apostolisch schrijven te ontvangen. 
