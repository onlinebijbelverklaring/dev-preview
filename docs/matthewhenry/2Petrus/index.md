## EEN VERKLARING MET PRAKTISCHE OPMERKINGEN, VAN DE TWEEDE ALGEMENE BRIEF VAN DE APOSTEL PETRUS.

Het blijkt duidelijk dat de schrijver van dezen brief dezelfde is, die de voorgaande schreef; en hoewel sommige geleerden verschil van stijl tussen die beide brieven hebben opgemerkt, kan dat geen voldoende reden zijn om te beweren dat deze laatste afkomstig is van Simon, die de apostel Jakobus in de gemeente te Jeruzalem opvolgde. Ook noemt de schrijver zich Simon Petrus, en een apostel, vers 1, en zegt dat hij was een van de drie apostelen, die getuigen waren van de verheerlijking van Christus op de berg, vers 18; en daarbij uitdrukkelijk dat hij de eersten brief aan hen geschreven heeft, Hoofdstuk 3:1. Het doel van dezen tweeden brief is hetzelfde als dat van de eersten; zoals blijkt uit het eerste vers van het derde hoofdstuk; waaruit blijkt dat wij in de dingen Gods behoefte hebben aan gebod op gebod, regel op regel; en dat wij ze steeds in gedachten moeten houden; en toch zijn het deze dingen, die wij het getrouwst ons behoorden te herinneren. 
