## EEN VERKLARING MET PRAKTISCHE OPMERKINGEN VAN HET BOEK VAN DE PROFEET ZACHARIA

Deze profeet was een tijdgenoot van de profeet Haggaï, en zijn medewerker in de bevordering van de bouw van de tweeden tempel, Ezra 5:1; want twee zijn beter dan een. Christus zond Zijne discipelen twee aan twee uit. Zacharia begon enigen tijd later dan Haggaï te profeteren. Maar hij bleef langer profetisch werkzaam, steeg hoger in visioenen en openbaringen, schreef meer, en profeteerde meer in ‘t bijzonder van Christus dan Haggaï had gedaan; zo zullen de laatsten de eersten zijn: de laatsten in tijdsorde blijken soms de eersten in rangorde. 
Hij begint met een eenvoudige, praktische prediking in de eerste vijf verzen, die de algemenen inhoud van zijne profetie weergeeft; maar later, tegen het einde van hoofdstuk 6, verhaalt hij de visioenen, die hij gezien heeft, en de lastgeving, die hij daardoor rechtstreeks van de hemel ontving. In hoofdstuk 7 neemt hij aanleiding uit een vraag, door de Joden gedaan omtrent het vasten, om hun te tonen, wat hun plicht nu is, en om hen aan te moediger, op Gods gunst te hopen, tot aan het slot van hoofdstuk 8, waarop twee preken volgen, die beide de last van het woord des Heeren genoemd worden; de een begint met hoofdstuk 9, de andere met hoofdstuk 12, die waarschijnlijk enigen tijd later uitgesproken werden; de inhoud bestaat uit vermaningen over zonde, bedreigingen van Gods oordelen tegen de onboetvaardigen, en bemoediging van degenen, die God vreesden met de verzekering van de genade, die God voor Zijne kerk bewaard had, en in ‘t bijzonder van de komst van de Messias en de oprichting van Zijn koninkrijk in deze wereld.