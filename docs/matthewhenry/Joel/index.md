## EEN VERKLARING MET PRAKTISCHE OPMERKINGEN VAN HET BOEK VAN DE PROFEET JOËL

Wij zijn volstrekt niet zeker omtrent de tijd, waarin deze profeet profeteerde; het is waarschijnlijk, dat het om dezelfden tijd was, dat Amos profeteerde, niet om de reden, die de rabbijnen opgeven: Omdat Amos zijne profetie begint met de woorden, waarmee Joël de zijne besluit: De Heere zal brullen uit Sion, maar om de reden, die Dr. Lightfoot opgeeft: Omdat hij spreekt van dezelfde oordelen van sprinkhanen en droogte en vuur, die Amos betreurt, waaruit af te leiden valt, dat zij in dezelfden tijd optraden, Amos in Israël en Joël in Juda. Hoséa en Obadja profeteerden ongeveer in dezelfden tijd; en het blijkt, dat Amos profeteerde in de degen van Jerobeam, de tweeden koning van Israël van dien naam, Amos 7:10. God zond verschillende profeten, opdat zij elkanders handen zouden sterken, en opdat in de mond van twee of drie getuigen alle woord bestaan zou. In deze profetie, 

I. Worden de verwoestingen beschreven, door zwermen schadelijke insecten aangericht, Hoofdstuk 1 en een gedeelte van Hoofdstuk 2.  
II. Hierop wordt het volk tot berouw vermaand, Hoofdstuk 2.  
III. Worden beloften gedaan, dat na hun berouw de genade terugkomen zou, Hoofdstuk 2, en tevens beloften van de uitstorting van de Heiligen Geest in het laatste der dagen.  
IV. De zaak van Gods volk wordt door Hem opgenomen tegen hun vijanden, met wie God te zijner tijd zal afrekenen, Hoofdstuk 3; en heerlijke dingen worden gezegd van het Jeruzalem van het Evangelie en van zijn voorspoed en eeuwigen duur.  
