## EEN VERKLARING MET PRACTISCHE OPMERKINGEN VAN DE BRIEF VAN DE APOSTEL PAULUS AAN DE FILIPPENSEN

Filippi was een voorname stad in het westelijk gedeelte van Macedonië: prooté tés metés Makedonias polis, Hand. 16: 12. Zij was genoemd naar Fillppus, de beroemde koning van Macedonië, die haar herstelde en verfraaide; en werd later tot Romeinse kolonie gemaakt. De nabijheid van deze plaats waren de Canipolis Philippei; merkwaardig door de grote veldslag tussen Julius Caesar en Pompejus de Grote; en die tussen Augustus en Antonius aan een zijde, en Cassius en Brutus aan de andere. Maar voor Christenen heeft zij het meeste belang door deze brief, die geschreven werd toen Paulus te Rome gevangen was in het jaar 62. Paulus schijnt zeer bijzondere liefde hebben gehad voor de gemeente te Filippi; tot de stichting waarvan hijzelf het werktuig geweest was; en hoewel hij de zorg had voor al de gemeenten gevoelde hij buitengewone vaderlijke lief de voor deze. 
Op hen, voor wie God ons gebruikt om hen enig goed te doen, moeten wij ten aanzien van onszelf meer dan op anderen letten, zowel tot eigen aanmoediging als om hen nog meer goed te doen. Hij zag op hen als op zijn kinderen; en daar hij hen door het Evangelie geteeld had, was hij zeer begerig hen door hetzelfde Evangelie te voeden en op te voeden. 
Hij was op buitengewone wijze gezonden om het Evangelie te Filippi te verkondigen, Hand. 16: 9. Een gezicht in de nacht werd Paulus gegeven: Er stond een Macedonisch man en bad hem: Kom over in Macedonië en help ons. Hij zag God voor zich heengaan, en werd aangemoedigd om alle middelen in het werk te stellen teneinde onder hen voort te zetten het goede werk, dat begonnen was, en verder te bouwen op het gelegde fondament. 
Te Filippi had hij harde dingen; hij was er gegeseld, in de stok gesloten, Hand. 16: 23, 24; maar daarom had hij niet minder liefde voor de plaats waar hij zulke harde behandeling ondervonden had. Wij moeten nooit onze vrienden minder liefhebben om de slechte behandeling, welke onze vijanden ons aandoen. 
De aanvang die gemeente was zeer gering; Lydia was er bekeerd, en de stokbewaarder en enige weinigen meer; maar dat ontmoedigde hem niet. Indien in de aanvang niet veel goed kan gedaan worden, dan volgt het wellicht later; en de laatste werken kunnen overvloediger zijn. Wij moeten niet ontmoedigd worden door kleine beginselen. 
Het blijkt uit vele gedeelten van deze dat de gemeente te Filippi zeer in bloei toenam, en vooral dat de broederen Paulus zeer lief hadden. Hij had geoogst van hun tijdelijke dingen en hij gaf hun daarvoor geestelijke dingen terug. Hij zond hen bericht van ontvangst van een gave, die zij hem gezonden hadden, en dat terwijl geen andere gemeente hem iets had gegeven tot rekening van ontvangst en uitgaaf. Hij geeft hen in deze brief de beloning van een profeet en van een apostel, die meer inhoudt dan duizenden van goud en zilver.



 
