---
hide:
  - toc

icon: material/bookshelf
---

# De bijbelverklaring van Matthew Henry

Of anders gezegd: "LETTERLIJKE EN PRACTICALE VERKLARING VAN HET OUDE EN NIEUWE TESTAMENT".

Voor deze online versie is gebruikt de uitgave van J. H. Kok te Kampen de tweede druk uit 1912. Deze uitgave is opnieuw uit het Engels vertaald door Dr. H. Bavinck. Zijn voorrede is ook online beschikbaar gemaakt.

Matthew Henry werd op 18 oktober 1662 geboren te Broadoak, als zoon van predikant Philip Henry. De opvoeding in een godvrezend milieu wekte bij de begaafde Matthew vanaf zijn prille jeugd een vrome en ernstige levensinstelling, die nog werd bevorderd door de dagelijkse omgang met de Heilige Schrift.
    
Aanvankelijk studeerde Matthew rechten, maar hij veranderde van studie en werd in juni 1687 als predikant bevestigd in de Presbyteriaanse gemeente van Chester. Hij bleef hier 25 jaar, om in 1712 te vertrekken naar Hackney, Londen. Zijn bediening daar duurde slechts kort, want op 22 juni 1714 overleed hij.

De verklaring van Matthew Henry is ongetwijfeld een van de meest gebruikte commentaren op de gehele Bijbel.
Het ging hem niet om geleerde uiteenzettingen, maar om een eenvoudige en praktische verklaring.



